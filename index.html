<html>
    <title>коляда</title>
        <body style="background-color:darkblue; color:white; font-size:15px">
            <header>
                <h1 style="text-align:center">коляда </h1>
                </header>
                <main>
                    <h1 style="text-align:center; font-size:50px">колядуваня</h1>
                    <p>Коляда́ — народно-християнське слов'янське свято в ніч з 24 на 25 грудня за новим стилем на честь початку нового року. Первісно було язичницьким слов'янським святом на честь повороту Сонця на весну[1]. Установлення святкування Різдва Христового цього дня змінило акцент на постать Ісуса Христа[2][3] і Святки (пор. біл. Каляды, лит. Kalėdos — Різдво).</p>
                    <p>Саме слово «калянда», «календа», яким означалися давні греко-римські поганські обряди, перенесено на Різдвяні Свята і зробилося своїм словом у всіх романських, германських та слов'янських народів[5]. Таким чином старе (поганське) свято і нове (християнське) стали поруч, обопільно впливаючи одно на друге: елементи ворожіння, привітань, переодягу, данини у християнському обряді пояснюється лише впливом поганського обряду, водохреща (хрещення водою), святі гості (Божа Мати, Ісус Христос, апостоли й інші святі), ходження Богородиці і багато інших лише під впливом християнських молитвенних сюжетів проникли в колядкові пісні, що мають на меті привітання поганського новоліття[5]</p>	

                    <h1>загальна інформація</h1>
                    <p>На вечерю готується 12 пісних страв (у деяких місцевостях України 17) за кількістю місяців, з-поміж яких головна — це «багата кутя». Склад куті повинен був засвідчити багатство господарства та слугувати жертвою богові Велесу, щоб той дав наступного року щедрий врожай. Різні місцевості мали свій традиційний порядок подачі страв[9]. Страви мають свій символізм кожна, наприклад, мед — життя, мак — сон-смерть[7].
<img src="https://upload.wikimedia.org/wikipedia/commons/7/76/Twelve-dish_Christmas_Eve_supper.jpg" width="500px">
Кутя, окремо залишена для дідів, призначалася для того, щоб заручитися їхньою допомогою в наступному році. Стіл для вечері на Коляду застелявся двома скатертинами: нижня для предків, верхня для живих. У поставлену в центрі столу паляницю або книш (товстий корж) вставлялася запалена свічка. Безпосередньо перед трапезою господар промовляв закляття, що різняться залежно від регіону. Вони могли призначатися для запрошення духів предків, Сонця, Місяця та Зірок, відганяння нечистої сили та морозу. Традиційно вечеря відбувалася зі спільних мисок. Дві миски лишалися порожніми: для померлих і відсутніх членів родини[9].
<img src="https://upload.wikimedia.org/wikipedia/commons/2/2c/%D0%A8%D0%BC%D0%B0%D0%BD%D1%8C%D0%BA%D1%96%D0%B2%D1%86%D1%96_-_%D0%92%D0%B5%D1%80%D1%82%D0%B5%D0%BF_-_9.JPG" width="500px">

Святкування традиційно могли супроводжувати магічні дії, призначені залучити добробут у хату та завадити негараздам у наступному році: розтрушування сіна, забивання дірок у лавках, наслідування звуків худоби, домашньої птиці, бджіл, качання дітей по сіну. Частина куті віддавалася домашнім птахам і худобі. Кутя могла використовуватися для ворожіння: за її складом намагалися передбачити як вестиметься господарство. На Полтавщині діти ворожили, виймаючи випадкові речі, сховані під скатертинами: квітку, колосок тощо. Господар і господиня могли ворожити подібним чином. Відомий звичай у переддень Різдва запрошувати на вечерю самотніх, бездомних людей[9].</p>
<p>Ніч, що настає після вечері, відома як «Свята ніч», у яку злі та добрі духи блукають серед людей. Наступного дня починаються колядування, спершу найменші діти йдуть співати колядки в родичів, потім старші йдуть до чужих людей. Виняток складали хлопчики «полазники», які колядували до сходу сонця та уособлювали добрих духів. Господарям належить приймати колядників і віддячувати їм подарунками. Для дітей і дорослих відомі окремі різновиди колядок. Окремо виділяються дівочі колядки[9]. На Поліссі відомі колядування для худоби (волам)[8].
<img src="https://kulturologia.ru/files/u22291/kolyada-3.jpg">
Молодші діти традиційно виконують віншування — колядки-побажання добробуту та повідомлення про Різдво. Взамін вони традиційно отримували книш, бублики, яблуко, горіхи, копійку. Запровадження християнства зробило відвідування церкви в перший день Різдва важливою складовою святкування. Служба тривала з 12-й ночі до 4-й ранку або й довше і до XIX ст. навіть на ній відбувалися співи дохристиянських колядок. Члени родини, що йшли на службу, вітали тих, які лишилися вдома по поверненню, за чим слідувала спільна молитва та сніданок. До вечора тривало затишшя, за винятком відвідування молодими подружжями своїх батьків і дідів. Ввечері молодь розпочинала колядування, що тривало ще 2-3 дні. Хлопчики та чоловіки колядували для всіх, а дівчата іншим дівчатам і малим дітям. Дорослі колядники розігрували сценки (вертеп), що відтворюють обряди родючості за участю Кози, та сценки, пов'язані з епізодами народження Христа. Ці дійства часто включали посилання на актуальні події, політику. З-поміж них є як біблійні (Три царі, Цар Ірод), так і фольклорні (Смерть, Чорт) та суспільно-політичні (Циган, Шинкар, Солдат, Козак). Вертепні дійства відомі з XVII-XVIII ст. На Галичині, Волині та деяких місцевостях півдня України вони відбувалися аж до приходу більшовиків[9] і відродилися за незалежності</p>
                </main>
                <footer>
                </footer>
        </body>
</html>
